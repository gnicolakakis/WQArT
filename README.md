# WQArT
#Περίληψη Water_Quality_Arduino_Test
Η εργασία αυτή προτείνει ένα σύστημα ελέγχου των παραμέτρων ποιότητας του νερού, με το Arduino Mega ως βασική πλατφόρμα ανάπτυξης και τους αισθητήρες θερμοκρασίας, pH, θολότητας (turbidity), ολικών διαλυμένων στερεών (TDS), και 
διαλυμένου οξυγόνου (Dissolved Oxygen), για την καταμέτρηση των παραμέτρων ποιότητας του νερού.  Οι μετρήσεις εμφανίζονται στη σειριακή οθόνη του υπολογιστή, και ταυτόχρονα αποθηκεύονται σε μία κάρτα μνήμης miniSD σε αρχείο δεδομένων τύπου CSV. Με αυτό τον τρόπο δημιουργούνται διαφορετικά αρχεία καταγραφής, τα οποία στη συνέχεια μπορούν να συγκριθούν και να αναλυθούν στατιστικά για την εξαγωγή συμπερασμάτων. Επιπλέον, oι μετρήσεις συγκρίνονται και ελέγχονται σύμφωνα με βασικές αναφορές τιμών, και μια έγχρωμη οθόνη LCD εμφανίζει την ένδειξη της ποιότητας του ελεγχόμενο δείγματος νερού, διαβαθμισμένη σε τρεις κλίμακες: 1. Good Quality (πράσινο χρώμα), 2. Medium Quality (πορτοκαλί χρώμα) και 3. Bad Quality (κόκκινο χρώμα).
Κύκλωμα
Στο πρόγραμμα που διατίθεται στο GitHub η σύνδεση των αισθητήρων και των βασικών εξαρτημάτων στο Arduino γίνονται ως εξής: 
•	Αισθητήρας θερμοκρασίας DS18B20 (αδιάβροχος), στην ψηφιακή θύρα 6
•	Αισθητήρας pH στην αναλογική θύρα Α4, 
•	Αισθητήρας θολότητας (turbidity) DFROBOT SEN0189 στην αναλογική θύρα Α0, 
•	Αισθητήρας ολικών διαλυμένων στερεών (TDS) DFROBOT SEN0224 στην αναλογική θύρα Α2, και 
•	Αισθητήρας διαλυμένου οξυγόνου (Dissolved Oxygen) DFROBOT SEN0237-A στην αναλογική θύρα Α7 
